# AI_fairy_tales


***Φανταστικές ιστορίες και εικονογραφημένα παραμύθια από την τεχνητή νοημοσύνη***

![](https://openedtech.ellak.gr/wp-content/uploads/sites/31/2024/06/Screenshot_2-248x300.png)

***Όνομα Ομάδας***
ΑΙ Fairy Tales

***Διοργανωτής***
1o EK Άρτας

***Εκπαιδευτικοί*** <br/>
_Λάμπρου Ηλίας_ <br/>
_Ευαγγέλου Δημήτριος_

***Μαθητές  1ου E.K. Άρτας*** <br/>
1. Νικολέτα Λάμπρη<br/>
2. Σπυριδούλα Παπακοσμά<br/>
3. Στασινούλας Παύλος<br/>
4. Μαρία - Ελένη Σιαμέτη<br/>
5. Αλεξανδρα Μπαλαγιάννη<br/>


![](https://openedtech.ellak.gr/wp-content/uploads/sites/31/2024/06/Screenshot_1-1.png)

***Περιγραφή του έργου***
Στο έργο χρησιμοποιήθηκε η τεχνητή νοημοσύνη για να γραφτούν παραμύθια και ιστορίες για παιδιά προσχολικής αγωγής.<br/>
Κάθε παραμύθι βασίστηκε σε μια ιστορία το θέμα της οποίας επέλεξαν οι μαθητές και αναπτύχθηκε η τεχνητή νοημοσύνη. <br/>
Οι μαθητές βάλανε στην τεχνητή νοημοσύνη περιορισμούς ώστε τα παραμύθια να ανταποκρίνονται στο γνωστικό επίπεδο της προσχολικής ηλικίας <br/>
Στα παραμύθια που δημιουργήθηκαν ακολουθήθηκαν οι κανόνες που διέπουν τη συγγραφή ενός παραμυθιού, όπως πλοκή που οδηγεί σε κάθαρση τον αναγνώστη, δημιουργία φανταστικού περιβαλλοντος, τόπος και χρόνος μη πραγματικός και τελική εκβαση του παραμυθιού με ευχάριστη κατάληξη. 
Ζητήθηκε από την AI η απόδοση έμψυχων χαρακτηριστικών σε άψυχα αντικείμενα καθώς και η δημιουργία ηθικού διδάγματος.
Ένα πολύ σημαντικό στοιχείο που επίσης οι μαθητές ζήτησαν από την ΑΙ ήταν οι ήρωες των παραμυθιών να εκπροσωπούν το καλό και μέσα από την περιπέτεια και τα προβλήματα που αντιμετωπίζουν να οδηγούνται στην λύση αυτών.
Τα χαρακτηριστικά δε των ηρώων είναι τέτοια που ο αναγνώστης - μαθητής να μπορεί να ταυτιστεί με ένα ή και περισσότερα από αυτά και να λειτουργεί ο ήρως ως πρότυπο για το μικρό παιδί.
Βασικό στοιχείο που πρόσθεσαν οι μαθητές ήταν η αληγορία και οι συμβολισμοί και αυτό ήταν που έκανε τις δημιουργίες τους ξεχωριστές και έδωσε μια μεγαλύτερη αξία στο συγκεκριμένο έργο.
Οι μαθητές χωρίστηκαν σε τρεις ομάδες και κάθε ομάδα ανέλαβε τη δημιουργία ενός παραμυθιού με διαφορετικό θέμα. Ανέπτυξαν το κείμενο του παραμυθιού χρησιμοποιώντας την τεχνητή νοημοσύνη  και δημιούργήσουν μια ιστορία ζητώντας από την εφαρμογή να αναπτύξει την πλοκή, να περιγράψει αναλυτικά τους ήρωες και τους κόσμους στους οποίους αυτή εξελισσόταν.<br/><br/>
Αφού δημιουργήθηκαν οι ιστορίες οι μαθητές τις χώρισαν σε μικρές ενότητες 3-8 γραμμών και για κάθε ενότητα πάλι με χρήση εργαλείων τεχνητής νοημοσύνης δημιούργησαν εικόνες οι οποίες σχετίζονταν με το περιεχόμενο της ενότητας. <br/>
Δημιουργηθεί ένα μικρό βιβλίο με τρία παραμύθια τόσο σε ηλεκτρονική μορφή όσο και σε έντυπη, όπου σε κάθε σελίδα να υπάρχει μια εικόνα που θα καταλαμβάνει το μεγαλύτερο μέρος της σελίδας και στο κάτω μέρος ένα μικρό κείμενο με την εξέλιξη της ιστορίας όπως στα περισσότερα παραμύθια για μικρά παιδιά.<br/>
<br/>

***Eκπαιδευτικοί στόχοι του έργου***
- **Κατανόηση Βασικών Αρχών Τεχνητής Νοημοσύνης**<br/>
 Οι μαθητές να μπορούν να εξοικειωθούν με τις βασικές αρχές της τεχνητής νοημοσύνης και να εφαρμόσουν αυτές τις έννοιες στη δημιουργία ενός παραμυθιού.
- **Ανάπτυξη Δημιουργικού Σκεπτικού**<br/>
Οι μαθητές μπορούν να αναπτύξουν δημιουργικές ιδέες για το πώς μπορεί να χρησιμοποιηθεί η τεχνητή νοημοσύνη σε ένα παραμύθι και πώς μπορεί να επηρεάσει την πλοκή.
- **Ανάπτυξη Ψηφιακών Δεξιοτήτων**<br/>
Οι μαθητές να βελτιώσουν τις ψηφιακές τους δεξιότητες μέσω της χρήσης διαδραστικών εργαλείων και πλατφορμών ΑΙ για την ανάπτυξη του παραμυθιού τους.
- **Ανάπτυξη Κριτικής Σκέψης**<br/>
Οι μαθητές μπορούν να αναπτύξουν την ικανότητά τους να αξιολογούν και να αναλύουν τη χρήση της τεχνητής νοημοσύνης κάτι που θα τους βοηθήσει να αντιληφθούν κριτικά την τεχνολογία.
- **Προώθηση Κοινωνικών Δεξιοτήτων**<br/>
Η δημιουργία ενός παραμυθιού μπορεί να προωθήσει τη συνεργασία, την ανταλλαγή ιδεών και την αλληλεπίδραση μεταξύ των μαθητών, βελτιώνοντας τις κοινωνικές τους δεξιότητες.
- **Κατανόηση Ηθικών και Κοινωνικών Κατευθυντηρίων Γραμμών**<br/>
Οι μαθητές μπορούν να συζητήσουν τις ηθικές προκλήσεις που σχετίζονται με τη χρήση της τεχνητής νοημοσύνης και πώς αυτές οι προκλήσεις αντικατοπτρίζονται στο παραμύθι τους.
- **Ενθάρρυνση Ομαδικής Εργασίας**<br/>
Οι μαθητές μπορούν να συνεργαστούν για τη δημιουργία του παραμυθιού, μοιραζόμενοι ιδέες, επιλύοντας προκλήσεις και συνεισφέροντας στη δημιουργία ενός συνολικού έργου.

Αυτοί οι στόχοι θα συμβάλλουν στην ολοκληρωμένη εκπαιδευτική εμπειρία των μαθητών, καλύπτοντας πτυχές της τεχνολογίας, της γραπτής έκφρασης, της κριτικής σκέψης και της συνεργασίας.
<br/><br/>
***Εξοπλισμός και λογισμικό***<br/>
Χρησιμοποιήθηκαν εργαλεία τεχνητής νοημοσύνης και τη δημιουργία κειμένου και εικόνας ανοιχτού κώδικα.
Τo εργαλείo που χρησιμοποιήθηκε για το κείμενο ήταν το gemini ενώ για τις εικόνε χρησιμοποιήθηκαν το Stable Diffusion AI και το Playground AI.
<br/>

<br/><br/>



***Πορεία εργασίας***
<br/><br/>
Η πορεία εργασία χωρίστηκε σε τέσσερις φάσεις:

1η Φάση:
Γνωριμία των μαθητών με την τεχνιτή νοημοσύνη. 
Στη φάση αυτή έγιναν συζητήσεις με τους μαθητές για την τεχνητή νοημοσύνη και τις δυνατότητες που μπορεί να παράσχει στην εκπάιδευση. 
Τι είναι η ΑΙ, πώς λειτουργεί και ποια τα οφέλη για τον άνθρωπο αλλά και οι κύνδινοι που μπορεί να εγκυμονεί.
Εγινε μιά παρουσίαση διαφόρων μοντέλων τεχνητής νοημοσύνης και μια επίδειξη της λειτουργίας των μοντέλων που θα χρησιμοποιούσαμε για την επίτευξη των στόχων.

2η Φάση:
Δημιουργία κειμένων με χρήση της τεχνητής νοημοσύνης.
Οι μαθητές γνώρισαν τα μοντέλα τεχνητής νοημοσύνης για την ανάπτυξη κειμένου και άρχισαν να δημιουργού ιστορίες δίνοντας τους κατάλληλους περιορισμούς.
Δημιουργήθηκαν τελικά τριες υπέροχες ιστορίες.

3η Φάση:
Δημιουργία εικόνων.
Οι μαθητές χώρισαν τα παραμύθια σε παραγράφους και χρησιμοποιώντας μοντέλα τεχνητής νοημοσύνης δημιουργίας εικόνων δημιούργησαν για κάθε παράγραφο και μία εικόνα.

4η Φάση.
Σελιδοποίηση.
Οι μαθητές οργάνωσαν το υλικό τους και στη συνέχεια έκαναν την σελιδοποίηση.
Ετοίμασαν υλικό για παρουσίαση του έργου στους συμμαθητές τους αλλά και στην τοπική κοινωνία όπως προσλήσεις, πρόγραμμα και παρουσίαση powerpoint.


Ανάλυση των παραμυθιών που δημιουργήθηκαν από τους μαθητές:

1. Το μαγικό δέντρο
   
![](https://openedtech.ellak.gr/wp-content/uploads/sites/31/2024/06/Screenshot_3.png)

Στο παραμύθι αυτό ένα μικρό κορίτσι ανακαλύπτει σε ένα δάσος ένα μεγάλο δέντρο στο οποίο υπάρχει μια μαγική πόρτα.
Η περιέργεια για το άγνωστο σπρώχνει το κορίτσι για εξερεύνεση. Μπροστά της ανοίγεται ένα καινούργιος άγνωστος μαγικός κόσμος με ξωτικά και περίεργα ζώα.
Η μαγεία του τοπίου και η ανάγκη για γνώση κάνει το κορίτσι να χάσει το δρόμο και να χαθεί.
Συναντά όμως ένα ξωτικό το οποίο της κάνει ένα δώρο που θα την οδηγήσει να βρει το δρόμο.
Επιστρέφει στον πραγματικό κόσμο γεμάτη από αναμνήσεις και εμπειρίες.

![](https://openedtech.ellak.gr/wp-content/uploads/sites/31/2024/06/Screenshot_4.png)

Το παραμύθι εστιάζει στην περιπέτεια ενός μικρού κοριτσιού που ανακαλύπτει έναν μυστηριώδη κόσμο γεμάτο μαγεία. 
Διαπραγματεύεται διάφορα θέματα όπως:
Περιέργεια: Το κορίτσι ωθείται από την περιέργεια για το άγνωστο να εξερευνήσει την μαγική πόρτα. Η περιέργεια οδηγεί σε νέες εμπειρίες και γνώσεις, αλλά μπορεί να φέρει και κινδύνους.
Ανακάλυψη: Το κορίτσι ανακαλύπτει έναν άγνωστο κόσμο γεμάτο μαγεία, ξωτικά και περίεργα ζώα. Η ανακάλυψη αυτού του κόσμου αντιπροσωπεύει την επέκταση των γνώσεων και ορίσεών του κοριτσιού.
Χάσιμο και εύρεση: Η μαγεία του τοπίου και η ανάγκη για εξερεύνηση οδηγούν το κορίτσι στο να χαθεί. Η απώλεια μπορεί να συμβολίζει την πρόκληση που έρχεται με την αναζήτηση νέων εμπειριών. Η εύρεση του δρόμου με τη βοήθεια του ξωτικού αντιπροσωπεύει την καθοδήγηση και την υποστήριξη που μπορεί να λάβει κανείς στην πορεία του.
Επιστροφή: Το κορίτσι επιστρέφει στον πραγματικό κόσμο, αλλά φέρει μαζί του τις αναμνήσεις και τις εμπειρίες από τον μαγικό κόσμο. Η επιστροφή δεν σημαίνει λήθη, αλλά μάλλον μια αλλαγή στην οπτική του κοριτσιού για τον κόσμο.

Επίσης στο παραμύθι υπάρχουν διάφορα στοιχεία κάθε ένα με τους δικούς του συμβολισμούς:
Μαγική πόρτα: Η μαγική πόρτα λειτουργεί ως σύμβολο για την είσοδο σε έναν άγνωστο κόσμο γεμάτο δυνατότητες και εμπειρίες.
Ξωτικά: Τα ξωτικά αντιπροσωπεύουν την μαγεία και το μυστήριο του κόσμου που ανακαλύπτει το κορίτσι.
Δώρο: Το δώρο του ξωτικού συμβολίζει την καθοδήγηση και την υποστήριξη που λαμβάνει το κορίτσι στην πορεία του.

Ηθικά διδάγματα:
Το παραμύθι αγγίζει διαχρονικά θέματα, όπως η περιέργεια, η ανακάλυψη, η απώλεια και η εύρεση. Η ιστορία ενθαρρύνει την εξερεύνηση και την αναζήτηση νέων εμπειριών, ενώ υπενθυμίζει ότι η καθοδήγηση και η υποστήριξη είναι σημαντικές στην πορεία μας.


2. Η μεγάλη πλημμύρα.
![](https://openedtech.ellak.gr/wp-content/uploads/sites/31/2024/06/Screenshot_12.png)

Ένα παραμύθι σχετικό με την κλιματική αλλαγή όπου μια μεγάλη πλημμύρα καταστρέφει τα σπίτια των ζώων και την ομορφιά του τόπου όπου ζουν.
Μετά την πλημμύρα τα ζώρα αποφασίζουν να συνεργαστούν και να επαναφέρουν την κοιλάδα στην αρχική της μορφή.
Κάθε ζώο αναλόγως με τις δυνατότητές του αναλαμβάνει και μια εργασία την οποία διεκπερώνει με επιτυχία.
Το αποτέλεσμα είναι απόλυτα επιτυχημένο, οι ζημιές επιδιορθώνονται και η κοιλάδα επανέρχεται στην αρχική της μορφή.
Τα ζώα είναι χαρούμενα και ευτυχισμένα ξανά. Αποφασίζουν να ζουν στο εξής με αρμονία και συνεργασία.

Το παραμύθι εστιάζει στις συνέπειες της κλιματικής αλλαγής και στην αξία της συνεργασίας για την αντιμετώπιση των προκλήσεων. 
Η ανάλυση του παραμυθιού μπορεί να αγγίξει διάφορα θέματα όπως:

Κλιματική αλλαγή: Η πλημμύρα αποτελεί μια ακραία και καταστροφική καιρική συνθήκη που συμβολίζει τις συνέπειες της κλιματικής αλλαγής.
Καταστροφή: Η πλημμύρα καταστρέφει τα σπίτια των ζώων και την ομορφιά του τόπου, φέρνοντας τα ζώα αντιμέτωπα με απώλειες και δυσκολίες.
Συνεργασία: Μετά την καταστροφή, τα ζώα αποφασίζουν να συνεργαστούν για να επαναφέρουν την κοιλάδα στην αρχική της μορφή. Η συνεργασία αντιπροσωπεύει την ενότητα και την αλληλεγγύη που είναι απαραίτητες για την αντιμετώπιση των περιβαλλοντικών προβλημάτων.
Αποκατάσταση: Κάθε ζώο συμβάλλει με τις δυνατότητές του στην αποκατάσταση της κοιλάδας. Η επιτυχής αποκατάσταση του περιβάλλοντος τονίζει τη δυνατότητα για αλλαγή και βελτίωση, ακόμα και μετά από μια καταστροφή.
Αρμονία: Η επαναφορά της κοιλάδας στην αρχική της μορφή φέρνει ξανά την χαρά και την ευτυχία στα ζώα. Τα ζώα αποφασίζουν να ζουν στο εξής με αρμονία και συνεργασία, υιοθετώντας μια πιο βιώσιμη σχέση με το περιβάλλον.

Επίσης και σε αυτό το παραμύθι υπάρχουν διάφοροι συμβολισμοί:
Πλημμύρα: Η πλημμύρα αποτελεί ένα ακραίο καιρικό φαινόμενο που συμβολίζει τις καταστροφικές συνέπειες της κλιματικής αλλαγής.
Κοιλάδα: Η κοιλάδα αντιπροσωπεύει το φυσικό περιβάλλον που απειλείται από την κλιματική αλλαγή.
Ζώα: Τα ζώα αντιπροσωπεύουν την ζωή και την βιοποικιλότητα που θίγεται από την κλιματική αλλαγή.

Σημασία και ηθικό δίδαγμα
Το παραμύθι αγγίζει ένα επίκαιρο και σημαντικό θέμα, όπως η κλιματική αλλαγή. Η ιστορία εστιάζει στις αρνητικές συνέπειες της κλιματικής αλλαγής, ενώ παράλληλα προβάλλει την αξία της συνεργασίας και της συλλογικής προσπάθειας για την αντιμετώπιση των περιβαλλοντικών προκλήσεων. Το παραμύθι στέλνει ένα αισιόδοξο μήνυμα, τονίζοντας ότι ακόμα και μετά από μια καταστροφή, η αλλαγή και η βελτίωση είναι εφικτές.


3. Η μικρή μοθ και το φεγγαροφωτο
![](https://openedtech.ellak.gr/wp-content/uploads/sites/31/2024/06/Screenshot_6.png)

Οι μαθητές ζήτησαν από την τεχνητή νοημοσύνη να φτιάξει ένα παραμύθι με πολλούς συμβολισμούς και με την κατάλληλη καθοδήγηση δημιούργησαν ένα λογοτεχνικό αριστούργημα. 

Σε ένα μαγευτικό κόσμο, γεμάτο με λουλούδια και αστέρια, ζούσε μια νυχτοπεταλούδα. Σαν πλάσμα ονειρικό, με φτερά φτιαγμένα από φως, πετούσε ανάμεσα στα δέντρα, αναζητώντας το νόημα της ύπαρξής της. Η νυχτοπεταλούδα, σύμβολο του άνθρωπου που διψά για την αλήθεια πλανιόταν αέναα, γεμάτη ερωτήματα και ανησυχίες.
Ξαφνικά, ένα μυστηριώδες κάλεσμα έσκιζε τη γαλήνη της νύχτας. Η νυχτοπεταλούδα, οδηγημένη από μια αόρατη δύναμη, συνάντησε μια νεράιδα, ον υπερφυσικό, γεμάτο σοφία και χάρη. Η νεράιδα, που ενσαρκώνει την κρυμμένη φωνή της ψυχής, αποκάλυψε στην νυχτοπεταλούδα τον αληθινό σκοπό της ζωής της.
Με τα λόγια της νεράιδας, η νυχτοπεταλούδα κατάλαβε ότι δεν ήταν απλά ένα πλάσμα της φύσης, αλλά μια φλόγα φωτεινή, έτοιμη να αγγίξει τον κόσμο. Η μεταμόρφωση της νυχτοπεταλούδας σε κοπέλα συμβολίζει την αφύπνιση του πνεύματος και την απελευθέρωση από τα δεσμά της υλικής πραγματικότητας.
Η κοπέλα, πλέον ελεύθερη να υλοποιήσει τον σκοπό της, αφοσιώθηκε σε μια ζωή γεμάτη χορό και χαρά. Ο χορός της, υπό το γλυκό φεγγαρόφωτο, γίνεται σύμβολο της πνευματικής έκφρασης και της προσφοράς προς τον κόσμο.

Αυτό το παραμύθι, γεμάτο συμβολισμούς, μας καλεί να αναζητήσουμε τον δικό μας σκοπό στη ζωή. Μας υπενθυμίζει ότι μέσα σε κάθε άνθρωπο κρύβεται μια δύναμη, έτοιμη να λάμψει και να φωτίσει τον κόσμο.
Η νυχτοπεταλούδα, με την αφοσίωσή της στον χορό και την προσφορά, μας δείχνει τον δρόμο προς την αληθινή ευτυχία. 
Η Νυχτοπεταλούδα είναι το σύμβολο του ανθρώπου που αναζητά το νόημα της ζωής, είναι το πνεύμα, η ψυχή.
Η Νεράιδα είναι το Σύμβολο της σοφίας, της καθοδήγησης, της κρυφής φωνής της ψυχής.
Η Μεταμόρφωση είναι η Αφύπνιση του πνεύματος, η απελευθέρωση από τα δεσμά της υλικής πραγματικότητας.
Ο Χορός είναι η Πνευματική έκφραση, η προσφορά προς τον κόσμο, η χαρά, η ευτυχία.
Το Φεγγαρόφωτο συμβολίζει το Φως, την καθαρότητα και πνευματικότητα.

Προβολή του έργου στο σχολείο και την κοινωνία:
Για την προβολή του έργου διοργανώθηκε μια δίωρη παρουσίαση σε χώρο του σχολείου ανοιχτή σε όλους στην οποία προσκλήθηκαν τόσο μέλη της εκπαιδευτικής κοινότητας όσο και μέλη της δημοτικής και πολιτικής αρχής.
Τα παραμύθια σε έντυπη μοιράστηκαν στην τοποική κοινωνία.
Το τοπικό τηλεοπτικό κανάλι Αρτα TV κάλυψε όλη την εκδήλωση και ένανε εκτεταμένο ρεπορτάζ για το κεντρικό δελτίο ειδήσεων προβάλλοντας τις δημιουργίες των μαθητών.
Επίσης ενδιαφέρον υπήρξε και από κρατικό κανάλι ΕΤ3 το οποίο παρουσίασε το έργο των παιδιών στην εκπομπή "Περίμετρος" με ζωντανή μετάδοση.




***Βίντεο με παρουσιάση της κατασκευής από τους μαθητές.***


`Jan 12 2024`
